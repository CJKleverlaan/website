---
title: "Signaleren van gezondheid en ziekte in de mond"

---

Speeksel en de kwaliteit van het mondecosysteem vormen de basis van deze onderzoekslijn. Speeksel is immers de aangeboren beschermer van de mondholte. De speekselvloed in combinatie met de speekselsamenstelling is representatief voor de mondgezondheidstoestand, de aanwezige biomarkers kunnen duiden op systemische aandoeningen die voorheen uitsluitend via bloedafname werden vastgesteld. Deze kennis staat nog in de kinderschoenen maar heeft een groot potentieel omdat speekselafname nauwelijks belastend is voor de patiënt. In dit project wordt met name gefocust op droge mondproblematiek. Het droge-mond-syndroom (DMS) is komt typisch voor bij oudere mensen, waarbij polyfarmacie of het syndroom van Sjögren op de loer liggen, en dat is uiteindelijk een sterke risicofactor voor cariës en parodontitis.